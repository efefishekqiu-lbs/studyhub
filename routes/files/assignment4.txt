Ni skall arbeta 2-2.
Spela in en podcast där ni diskuterar dessa frågor. Använd er av boken eller annan litteratur för att diskutera. Alla som är med skall vara delaktiga i samtalet. Ni skall även lämna in en kort redogörelse där ni sammanfattar gruppens arbete och vad ni kom fram till.







1.Ideal definieras som något fulländat eller fullkomligt, något som är perfekt i relation till situationen eller gruppen. Exempelvis skiljer sig det fysiska idealet hos en dansare från det hos en rugbyspelare, eller de idealiska personlighetsdragen hos en försäljare från dem hos en psykolog.

Dessa ideal är för det mesta helt omöjliga att uppnå men används ofta som strävansmål i samhället. Din uppgift är att beskriva ett ideal inom olika idrotter och grupper, enligt ditt eget tycke.

Försöka att inkludera fysiska egenskaper, personlighetsdrag, yttre attribut eller något annat som du känner borde tillhöra idealet.

2.Jämförelser mellan könen är vanliga i idrottsvärlden men även i samhällets olika yrkesgrupper. Det finns fysiologiska skillnader mellan könen, vilket är orsaken till att män och kvinnor tävlar var för sig i idrottens värld. Samhället i övrigt gör inte denna uppdelning, trots det finns det yrken som kan anses vara mer lämpade för män respektive kvinnor.

a) Varför tror du att vissa yrken anses vara mer lämpade för män respektive kvinnor?

b) Även vissa idrotter och motionsformer kan
anses vara mer eller mindre lämpade för män respektive kvinnor. Vilka kan det röra sig om?
Håller du med?

3. Vi har alla en uppfattning om hur vi själva är och hur vi framställer oss i olika sammanhang.
Denna självbild formas bland annat av vår omgivning. Titta på de olika exemplen som
nämns på sidan 271 och de olika sammanhang som nämns. Fundera över följande frågor:

a) Hur kan en persons jag skilja sig i de olika sammanhang som står nämnda?
b) På vilka sätt kan dessa olika sammanhang påverka personens självbild negativt respektive positivt?